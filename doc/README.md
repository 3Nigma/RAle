## O primă vedere ##
![Colaj Conținut Cărțulie v0.9](http://i50.tinypic.com/24doaag.png)

## O privire în ansamblu ##
Cel mai important fișier din acest director îl reprezintă cărțulia în format electronic care acompaniază atât plăcuța, cât și aplicația *psAle* deopotrivă. În **pachetul fizic**, ea apare în aceste două moduri din două motive :
* Există oameni cărora mai degrabă le place să asimileze informații dintr-un **document fizic**, tangibil, scris *așa cum*
* Există și oameni care nu au nici o problemă cu citirea materialelor în format electronic, ba chiar o favorizează față de alternativa clasică.

În funcție de cititor, metoda aleasă rămâne la liberul său arbitru. Totuși, se pot găsic căteva indicații : 
* Materialul scris permite posibilitatea **luarea de notițe**, acțiune frecventă atunci când se învață serios ceva nou.
* Materialul fizic prezintă o legătură directă cu informația aplicându-se foarte bine proverbul românesc *Ce-i în mână nu-i minciună!*. Acest factor poate de asemenea să stimuleze interesul cititorului pentru conținut.
* Materialul electronic poate fi navigat mai ușor și prezintă avantajul de a fi mai strâns corelat cu aplicația mai ales la capitolul de exemple.

Totuși, nu trebuie să pierdem din vedere faptul că mai important decât modalitatea de a parcurge cărțulia o reprezintă chiar **conținutul ei**. În acest sens, **documentul cuprinde câteva zeci de pagini** (peste 150 la ultima numărătoare) și este structurat în trei părți :
* Începem cu o introducere în lumea calculatoarelor în general și a micro-creierașelor în particular,
* Continuăm cu o serie de exemple interesante (*__multe__ exemple!*) de dificultate *crescendo* ce se pot imediat aplica pe plăcuță prin aplicația *psAle* *și* 
* Încheiem cu o serie de indicații referitoare la posibilele căi de urmat în viitor.

Finalul real al manuscrisului îl constituie o serie de pagini adiționale care vin în sprijinul cititorului. Ele pot fi mai degrabă considerate un fel de *notițe cu indicații utile*, dacă vreți.

## Cum pot deschide documentul ##
Cărțulia a fost inițial concepută pe editorul **gratuit** și online de documente oferit de [Google](www.google.com). Din motive de funcționalitate, editorul fiind unul funcțional, dar incomplet pentru nevoile manuscrisului, s-a trecut la completarea și corectarea conținutului pe o aplicație locală **tot gratuită** de tip office. Pentru aceasta s-a ales [*LibreOffice Writter de versiune 3 (v3.5.4.2, mai precis)*](http://www.libreoffice.org/).  
Deși acest document se poate deschide și cu alte editoare, pentru a beneficia de o compatibilitate maximă atunci când discutăm atât despre editarea, dar mai ales de vizualizarea conținutului, **vă recomand** să folosiți editorul invocat mai sus. _Pe lângă faptul că nu vă costă nimic, chiar este bun!_

## + alte drepturi legale ##
Materialul este pus **gratuit** la dispoziția publicului sub o licență [Creative Commons License](http://creativecommons.org/) de tip !['BY - NC - SA' Logo](http://i.creativecommons.org/l/by-nc-sa/3.0/88x31.png). Acest lucru este precizat și în document în sine undeva încă din primele sale pagini.  
Pe scurt, această licență vă dă dreptul să :
* Folosiți materialul gratuit,
* Să utilizați documentul în scopuri personale, necomerciale *și*
* Dacă modificați conținutul, lucru ce aveți permisiunea să o faceți, trebuie să licențiați modificarea dumneavoastră sub aceeași licență ca cea utilizată de cărțulie.

De asemenea, trebuie să recunoașteți autorul de drept legal și intelectual asupra conținutului integral prezent în acest manuscris.  
Pentru mai multe detalii **în română** accesați cu încredere [pagina organizației](http://creativecommons.org/licenses/by-nc-sa/3.0/ro/).

## Am o idee despre conținut ##
*Super!* Ne-ar face mare plăcere să o auzim! Fie că este vorba de o corectare, de o îmbunătățire sau pur și simplu vreți să ne lăsați o impresie despre manuscris, transmiteți-ni-o pe următoarea adresă de email : admin@tuscale.ro . Dacă vom avea contribuitori, vom avea grijă să-i menționăm într-o secțiune specială din cărțulie!
